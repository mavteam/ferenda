Bilaga

HUR MAN ÖVERKLAGAR

Den som vill överklaga kammarrättens avgörande skall skriva till
Regeringsrätten. Skrivelsen ställs alltså till Regeringsrätten men
skall skickas eller lämnas till kammarrätten.

Överklagandet skall ha kommit in till kammarrätten inom tre veckor
från den dag då klaganden fick del av beslutet. Tiden för överklagande
för det allmänna räknas dock från den dag beslutet meddelades.

Om sista dagen för överklagande infaller på en lördag, söndag eller
helgdag, midsommar-, jul— eller nyårsafton, räcker det att skrivelsen
kommer in nästa vardag.

För att ett överklagande skall kunna tas upp i Regeringsrätten fordras
att prövningstillstånd meddelas. Regeringsrätten lämnar
prövningstillstånd om det är av vikt för ledning av rättstillämpningen
att talan prövas eller om det föreligger synnerliga skäl till sådan
prövning, såsom att grund för resning föreligger eller att målets
utgång i kammarrätten uppenbarligen beror på grovt förbiseende eller
grovt misstag.

Om prövningstillstånd inte meddelas står kammarrättens beslut
fast. Det är därför viktigt att det klart och tydligt framgår av
överklagandet till Regeringsrätten varför man anser att
prövningstillstånd bör meddelas.

Skrivelsen med överklagande skall undertecknas av klaganden eller
dennes ombud och inges i original samt innehålla;

1. den klagandes namn; personnummer/organisationsnummer, yrke,
postadress och telefonnummer. Dessutom skall adress och telefonnummer
till arbetsplatsen och eventuell annan plats där klaganden kan nås för
delgivning lämnas om dessa uppgifter inte tidigare uppgetts i
målet. Om någon person— eller adressuppgift ändras är det viktigt att
anmälan snarast görs till Regeringsrätten

2. det beslut som överklagas med uppgift om kammarrättens namn,
målnummer samt dagen för beslutet

3. de skäl som klaganden vill åberopa för sin begäran om att få
prövningstillstånd

4. den ändring av kammarrättens beslut som klaganden vill få till
stånd och skälen härför

5. de bevis som klaganden vill åberopa och vad han/hon vill styrka
med varje särskilt bevis.

DV 681 2005-12   Formulär 1
