Anvisning för överklagande DV 3109/15 LOU ' Producerat av Domstolsverket ' 2017-06

SVERIGES DOMSTOLAR
www.domstol.se
Bilaga 

HUR MAN ÖVERKLAGAR - PRÖVNINGSTILLSTÅND

Den som vill överklaga förvaltningsrättens avgörande ska skriva till Kammarrätten i Göteborg. Skrivelsen ska dock skickas eller lämnas till förvaltningsrätten. Adressen till förvaltningsrätten framgår av avgörandet.

Överklagandet ska ha kommit in till förvalt- ningsrätten inom tre veckor från den dag då klaganden fick del av avgörandet. Om avgör— andet har meddelats vid en muntlig förhand- ling, eller det vid en sådan förhandling har angetts när det kommer att meddelas, ska dock överklagandet ha kommit in inom tre veckor från den dag som avgörandet med— delades. För offentlig part räknas tiden för överklagande alltid från den dag avgörandet meddelades.

Om sista dagen för överklagandet infaller på lördag, söndag eller helgdag, midsommar— afton, julafton eller nyårsafton räcker det att skrivelsen kommer in nästa vardag.

Prövningstillstånd i kammarrätten

För att ett överklagande ska kunna tas upp i kammarrätten fordras att prövningstillstånd meddelas. Kammarrätten lämnar prövnings— tillstånd om

1. det finns anledning att betvivla riktigheten av det slut som förvaltningsrätten har kommit till,
2. det inte utan att sådant tillstånd meddelas går att bedöma riktigheten av det slut som förvaltningsrätten har kommit till,
3. det är av vikt för ledning av rättstillämpningen att överklagandet prövas av högre rätt, eller
4. det annars finns synnerliga skäl att pröva överklagandet.

Om prövningstillstånd inte meddelas står förvaltningsrättens avgörande fast. Det är därför viktigt att det klart och tydligt framgår av överklagandet till kammarrätten varför man anser att prövningstillstånd bör meddelas.

Överklagandets innehåll

Skrivelsen med överklagande ska innehålla

1. Klagandens person- eller organisations— nummer, postadress,
   e-postadress och telefonnummer till bostaden och mobil-
   telefon. Även adress och telefonnummer till arbetsplatsen ska
   anges, samt eventuell annan adress där klaganden kan nås för
   delgivning. Om klaganden anlitar ombud, ska om— budets namn,
   postadress, e-post—adress, telefonnummer till arbetsplatsen och
   mobiltelefonnummer anges. Om samtliga ovan nämnda person— eller
   adressuppgifter har lämnats tidigare i målet och fortfarande är
   aktuella behöver de inte uppges igen. Om någon uppgift ändras, ska
   ändringen utan dröjsmål anmälas till kammarrätten.

2. uppgift om det avgörande som över— klagas - förvaltningsrättens
   namn, mål— nummer samt dagen för avgörandet,

3. de skäl som klaganden anger till stöd för en begäran om
   prövningstillstånd,

4. den ändring av förvaltningsrättens avgörande som klaganden vill få
   till stånd,

5. de bevis som klaganden vill åberopa och vad han/hon vill styrka med
   varje särskilt bevis.

Forts. nästa sida

www.domstol.se

Anvisning för överklagande DV 3109/1B LOU * Producerat av Domstolsverket * 2017-06

Avtal före laga kraft i vissa mål

I vissa mål får avtal slutas innan tiden för överklagande av rättens avgörande har löpt ut. Detta gäller mål om överprövning enligt

* lagen (2007:1091) om offentlig upphand— ling,
* lagen (2007:1092) om upphandling inom områdena vatten, energi, transporter och posttjänster,
* lagen (2011:1029) om upphandling på försvars- och säkerhetsområdet,
* lagen (2016:1147) om upphandling av koncessioner,
* lagen (2016:1145) om offentlig upphand— ling, eller
* lagen (2016:1146) om upphandling inom försörjningssektorerna

I de flesta fall får avtal slutas när tio dagar har gått från det att rätten avgjort målet eller upp— hävt ett interimistiskt beslut. I vissa fall får avtal slutas omedelbart. Ett överklagande av rättens avgörande får inte prövas sedan avtal har slutits. Fullständig information finns i 16 kapitlet i de ovan fyra förstnämnda lagarna och i 20 kapitlet i de två sistnämnda lagarna.

Ytterligare information

Behöver ni fler upplysningar om hur man överklagar kan ni vända er till förvaltnings— rätten.

www.domstol.se
