Bilaga

HUR MAN ÖVERKLAGAR

Den som vill överklaga kammarrättens avgörande ska skriva till Högsta
förvaltningsdomstolen. Skrivelsen ställs alltså till Högsta förvaltningsdomstolen men ska
skickas eller lämnas till kammarrätten.

Överklagandet ska ha kommit in till kammarrätten inom tre veckor från den dag då klaganden
fick del av beslutet. Om beslutet har meddelats vid en muntlig förhandling, eller det vid en
sådan förhandling har angetts när beslutet kommer att meddelas, ska dock överklagandet ha
kommit in inom tre veckor från den dag. dömstolens beslut meddelades. Tiden för
överklagande för det allmänna räknas dock från den dag beslutet meddelades.

Om sista dagen för överklagande infaller på en lördag, söndag eller helgdag, midsommar—, jul— e1ler
nyårsafton, räcker det att skrivelsen kommer in nästa vardag.

För att ett överklagande ska kunna tas upp i Högsta förvaltningsdomstolen krävs att
prövningstillstånd meddelas. Högsta förvaltningsdomstolen lämnar prövningstillstånd om det är av
vikt för ledning av rättstillämpningen att överklagandet prövas eller om det finns synnerliga skäl till
sådan prövning, såsom att det finns grund för resning eller att målets utgång i kammarrätten
uppenbarligen beror på grovt förbiseende eller grovt misstag.

Om prövningstillstånd inte meddelas står kammarrättens beslut fast. Det är därför viktigt att det klart
och tydligt framgår av överklagandet till Högsta förvaltningsdomstolen varför man anser att
prövningstillstånd bör meddelas.

I mål om överprövning enligt lagen (2007:1091) om offentlig upphandling eller lagen (2007:1092)
om upphandling inom områdena vatten, energi, transporter och posttjänster får avtal slutas innan
tiden för överklagande av rättens dom eller beslut har löpt ut. Vanligtvis får, då kammarrätten inte har
fattat något interimistiskt beslut om att upphandlingen inte får avslutas, avtal slutas omedelbart. I de
fall där kammarrätten har fattat ett interimistiskt beslut om att upphandlingen inte får avslutas, får
avtal slutas när tio dagar har gått från det att rätten avgjort målet eller upphävt det interimistiska
beslutet. Ett överklagande av rättens avgörande får inte prövas sedan avtal har slutits. Fullständig
information finns i 16 kapitlet i de ovan angivna lagarna.

Skrivelsen med överklagande ska innehålla följande uppgifter;

1. den klagandes namn, person—lorganisationsnummer, postadress, e—postadress och telefonnummer till
   bostaden och mobiltelefon. Dessutom ska adress och telefonnummer till arbetsplatsen och eventuell annan
   plats där klaganden kan nås för delgivning lämnas om dessa uppgifter inte tidigare uppgetts i målet. Om
   klaganden anlitar ombud, ska ombudets namn, postadress, e-postadress, telefonnummer till arbetsplatsen
   och mobiltelefonnummer anges. Om någon person— eller adressuppgift ändras är det viktigt att anmälan
   snarast görs till Högsta förvaltningsdomstolen
2. det beslut som överklagas med uppgift om kammarrättens namn, målnummer samt dagen för beslutet
3. de skäl som klaganden vill åberopa för sin begäran om att få prövningstillstånd
4. den ändring av kammarrättens beslut som klaganden vill få till stånd och skälen för detta
5. de bevis som klaganden vill åberopa och vad han/hon vill styrka med varje särskilt bevis.

dv_689—LOU Formulär 9
