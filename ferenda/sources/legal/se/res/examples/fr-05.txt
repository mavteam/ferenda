Anvisningar för överklagande FR-05 - Överklagandetid 3 v — PT (upphandling) * Producerat av Domstolsverket, Avd. för domstolsutveckling * 2018-09

Hur man överklagar                     FR-05

Den som inte är nöjd med förvaltningsrättens
beslut kan överklaga. Här framgår hur det går
till.

Överklaga skriftligt inom 3 veckor

Tiden räknas oftast från den dag som ni fick
del av beslutet. I vissa fall räknas tiden i stället
från beslutets datum. Det gäller om beslutet
avkunnades vid en muntlig förhandling, eller
om rätten vid förhandlingen gav besked om
datum för beslutet.

För myndigheten räknas tiden alltid från 
beslutets datum. 

Hur räknar vi ut tiden?

Sista dagen för överklagande är exakt 3 veckor från
den veckodag som tiden börjar räknas. Om ni
exempelvis fick del av beslutet måndagen den 2 mars
går tiden ut måndagen den 23 mars.

Om sista dagen för överklagande är en helgdag,
midsommarafton, julafton eller nyårsafton, räcker
det att överklagandet kommer in nästa vardag.

Tänk på detta i mål om överprövning av
upphandling

I vissa fall kan myndigheten ingå avtal efter
10 dagar från det att domstolen avgjort målet
eller upphävt ett interimistiskt beslut, och i
vissa fall får myndigheten ingp avtal
omedelbart. Efter att avtal har slutits får
ammarrätten inte överpröva upphandlingen.
Detta gäller alltså även om tiden för
överklagande fortfarande gäller.

Närmare regler finns i den lag som gäller för
målet, se rutan längst ner på nästa sida för
hänvisningar.

Gör så här

1. Skriv förvaltningsrättens namn och målnummer.

2. Förklara varför ni tycker att beslutet ska
ändras. Tala om vilken ändring ni vill ha 
och varför ni tycker att kammarrätten ska ta
upp ert överklagande (läs mer om
prövningstillstånd längre ner).

3. Tala om vilka bevis ni vill hänvisa till.
Förklara vad ni vill Visa med varie bevis.
Skicka med skriftliga bevis som inte redan
finns i målet.

4. Lämna namn och personnummer eller
organisationsnummer.

Lämna aktuella och fullständiga uppgifter
om var domstolen kan nå er: postadresser,
e—postadresser och telefonnummer.

Om ni har ett ombud, lämna också
ombudets kontaktuppgifter.

5. Skicka eller lämna in överklagandet till
förvaltningsrätten — adressen finns i beslutet.

Vad händer sedan?

Förvaltningsrätten kontrollerar att överklagan-
det kommit in i rätt tid. Har det kommit in för
sent avvisar domstolen överklagandet. Det
innebär att beslutet gäller.

Om överklagandet kommit in i tid, skickar
förvaltningsrätten överklagandet och alla
handlingar i målet vidare till kammarrätten.

Har ni tidigare fått brev genom förenklad
delgivning kan även kammarrätten skicka brev
på detta sätt.

Sida 1 av 2

www.domstol.se

Anvisningar för överklagande FR-OS - Överklagandetid 3 v — PT (upphandling) * Producerat av Domstolsverket, Avd. för domstolsutveckling * 2018-09<


Prövningstillstånd i kammarrätten

När överklagandet kommer in till kammar—
rätten tar domstolen först ställning till om 
målet ska tas upp till prövning.

Kammarrätten ger prövningstillstånd i fyra 
olika fall.

* Domstolen bedömer att det finns
  anledning att tvivla på att förvaltnings—
  rätten dömt rätt.
* Domstolen anser att det inte går att
  bedöma om förvaltningsrätten dömt rätt
  utan att ta upp målet.
* Domstolen behöver ta upp målet för att
  ge andra domstolar vägledning i rätts-
  tillämpningen.
* Domstolen bedömer att det finns
  synnerliga skäl att ta upp målet av någon
  annan anledning.

Om ni inre får prövningstillstånd gäller det
överklagade beslutet. Därför är det viktigt att i
överklagandet ta med allt ni vill föra fram. 

Vill ni veta mer?

Ta kontakt med förvaltningsrätten om ni har
frågor. Adress och telefonnummer finns på
första sidan i beslutet.

Mer information finns på www.domstol.se. 

För fullständig information, se:

* lag (2016:1145) om offentlig upphandling, 20 kap.
* lag (2016:1146) om upphandling inom
  försörjningssektorerna, 20 kap.
* lag (2011:1029) om upphandling på försvars— och
  säkerhetsområdet, 16 kap
* lag (2016:1147) om upphandling av koncessioner,
  16 kap.

Sida 2 av 2

www.domstol.se 
